

1 БІЗНЕС-ВИМОГИ
1.1 Передумови

Наявність домашніх вихованців стає все більш популярним явище в сучасному світі, яке призводить до зниження кількості безпритульних тварин. Суспільство розглядає їх як невід’ємну частину соціального та сімейного життя, тому недивно, що домашніх тварин прирівнюють до повноцінного члена родини та готові надавати їм відповідні умови. Нерідко можна побачити заклади харчування та офіси, які передбачають наявність тварин у клієнтах чи співробітниках, тому надають спеціальні приміщення та середовища для них.
На жаль, існує певний відсоток соціальних закладів, які забороняють вхід для домашніх тварин клієнтів, або може виникнути необхідність короткого візиту певної країни чи місцевості, де можливості взяти своїх тварин буде відсутня. Щоб вирішити дану проблему зазвичай шукають людей, які готові подбати про них, але для власників це значний ризик стикнутися із недоброзичливими кадрами. Спеціальні готелі для короткочасного перебування тварин вирішують це питання, оскільки власник сам бронює кімнату та спостерігає за своїми тваринами, тим самим максимально уникає втручання сторонніх осіб.  
Головна ідея полягає в створенні зручного та ефективного інструмента для контролю за тваринами в спеціальному готелі для тварин. Мета продукту  полягає в автоматизації процесу догляду за тваринами у період короткочасного терміну перебування в готелі та максимально уникнути залучення сторонніх людей.



1.2 Бізнес-можливості


Програмна система контролю за домашніми тваринами в спеціальному готелі, вирішує достатньо багато проблем власників та спонукає інших людей до придбання тварин. До гарних аналогів даної програмної системи можемо віднести готель для котів «murmeow.com.ua».
Даний аналог системи спирається на ідеї створення спеціалізованого готелю для котів та кішок, який надає комфортні умови та дбайливе ставлення до тварин в період відсутності власника. Даний готель має можливості вибрати зручні кімнати для котів, отримувати фото та відео звіти про стан тварини, має спеціальні ігрові майданчики та надає кваліфікований персонал, який подбає про тварин.
Якщо порівнювати аналог із даною системою, то можна твердо стверджувати, що поточна система буде мати більш широкі можливості та зменшить кількість необхідних співробітників для обслуговування, також надасть можливість бачити, годувати та розмовляти із своїм другом в будь-який час віддалено. Наявність автоматизованого механізму оренди та нагляду за твариною, робить поточний продукт кращим за розглянутий аналог, оскільки власник має набагато більше контролю.
Модель монетизації програмного продукту для контролю домашніх тварин в спеціальному готелі для тварин може полягати в ліцензії для встановлення системи в певному готелі. Також  певний відсоток від прибутку готелю за кожен візит, буде нараховуватися власникам продукту. 
Ринок, на який орієнтується програмний продукт, спрямований  на домашніх вихованців та їх власників, а також на готелі та заклади, які надають послуги  догляду за тваринами. Оскільки все більше людей купують домашніх тварин і шукають способи забезпечити їм комфорт, то буде зростати потреба на послуги готелів для тварин та відповідно на програмні системи для їх контролю, що забезпечує перспективу продукту. 
2 КОНЦЕПЦІЯ РІШЕННЯ
2.1 Окреслення концепції


Основна мета цього програмного продукту - забезпечити власникам тварин можливість віддалено спостерігати та контролювати своїх домашніх тварин, отримувати повідомлення про їх стан та забезпечувати необхідний зв'язок з персоналом готелю у разі потреби. Наша цільова аудиторія включає власників домашніх тварин, які потребують тимчасового розміщення своїх вихованців під час відсутності, а також підприємців у сфері догляду за тваринами, які прагнуть покращити рівень довіри клієнтів та комфорту тварин.
Впровадження програмного продукту дозволить закладам, які спеціалізуються на тимчасовому розміщенні тварин, уникнути залучення великої кількості персоналу та здобути довіру власників надавши їм право самостійно контролювати стан та умови тварин. Процеси оренди кімнати та можливості контролю за тваринами стануть більш ефективними, що сприятиме економії часу та грошей готелю, як наслідок призведе до зменшення витрат, а власникам надасть впевненість в безпеці своїх вихованців. 
Наявний функціонал програмної системи дозволить використовувати мінімальну кількість людей для обслуговування закладу, що пов’язані із орендою, харчуванням та наглядом за тваринами.


2.2 Головна функціональність


Виділимо основну функціональність даної системи:
MF-1: Контроль температури, вологості та світла в кімнаті;
MF-2: Забезпечення можливості відеоспостереження та спілкування із твариною віддалено;
MF-3: Повідомлення власнику, якщо рівень звуку в кімнаті занадто високий протягом певного терміну;
MF-4: Функція спостереження за рівнем наповненості блоків харчування;
MF-5: Повідомлення про закінчення або про ризик закінчення запасів певного блока;
MF-6: Можливість задання графіку за яким пристрої будуть надавати їжу тварині;
MF-7: Автоматичне формування графіку харчування для тварини спираючись на її розмір, вид та термін перебування;
MF-8: Аналітичний інструмент, який аналізує дані про час і кількість прийому їжі твариною. Вона може надавати звіти власникам про регулярність харчування, спожиту кількість їжі;
MF-9: Статистика прибутку певного закладу за певний період часу та визначення середнього терміну оренди;
MF-10: Можливість зареєструвати домашню тварину до системи, щоб при бронюванні не заповнювати інформацію про неї;
MF-11: Функція реєстрації для мобільної та веб-частини системи;
MF-12: Пошук, фільтрація даних під час пошуку готелю;
MF-13: Оренда кімнати на певний період та відразу оплата за неї;
MF-14:  Зворотній зв’язок із адміністрацією;
MF-15:  Функція редагування власного акаунту;
MF-16:  Власник зможе переглядати історію бронювання кімнат;
MF-17: Забезпечення локалізації для України та міжнародної англійської локалізації;
MF-18: Механізм реагування на стан тварини спираючись на відеоспостереження та шум.

3 РАМКИ ТА ОБМЕЖЕННЯ ПРОЄКТУ
3.1 Рамки первинного випуску


Для кращого опису функціональності системи контролю за тваринами в спеціальному готелі для тварин у першому випуску програмного продукту, поділімо функції на частини, включаючи серверну, частину IoT, веб-частину та мобільний додаток.
Розпочнімо із функціональності серверної частини:
¾ автентифікація та авторизація. Сервер має забезпечити систему автентифікації користувачів та надання прав доступу на основі ролей;
¾ збереження даних. Сервер повинен забезпечити зберігання даних про користувачів, готелі, тварин, список оренд, інформацію про кожну кімнату;
¾  підтвердження оплати. Сервер має містити ключ  певного API та ініціалізовувати оплату;
¾ захист даних. Всі важливі атрибути із бази даних мають бути зашифровані та при необхідності дешифровані на серверній частині;
¾  статистики. Сервер повинен містити логіку та правильно формувати статистику прибутку певного закладу за певний період часу та визначення середнього терміну оренди;
¾ автоматичне формування графіку харчування. Якщо при оренді кімнати не буде вказаний бажаний графік харчування, то сервер буде сам вираховувати найкращий графік спираючись на час перебування, розмір тварини та кількість їжі;
¾ адміністрування. Сервер повинен враховувати наявність ролей, які зможуть мати широкий доступ до даних.

Тепер розглянемо функціональність для IoT частини:
¾  повинно бути забезпечено збір даних про температуру, звук, вологість та яскравість світла;
¾ моніторинг та контроль температури та звуку, а саме аналіз даних про температуру протягом 24 годин, якщо протягом даного часу поточна температура буде відхилятися від бажаної на 3-5 градусів чи звук буде перевищувати норму протягом 5 хвилин, то він терміново надсилає адміністраторам та власникам повідомлення про проблему;
¾ контроль світла в приміщенні. Світло зможе автоматично регулюватися залежно від періоду дня;
¾ відеоспостереження. Пристрій має надати доступ для спостереження за твариною для користувача; 
¾ передача даних. Пристрої повинні мати можливість передавати зібрані дані на сервер для подальших дій;
¾ аналітичний інструмент, який аналізує дані про час і кількість прийому їжі твариною.

Перейдемо до клієнтської частини, а саме веб-частини:
¾ графічний інтерфейс для авторизації та реєстрації: Дана частина повинна надати користувачам можливість авторизуватися в системі та створювати облікові записи використовуючи зручні графічні інтерфейси;
¾ наявність окремих видів інтерфейсів для різних адміністраторів. Тобто адміністратори під час входження до системи повинні мати різні інтерфейси порівняно з користувачами та мати можливість проводити операції лише ті, які передбаченні даної системою та блокувати можливості, які не були передбачення для певного виду користувача;
¾ локалізація. Відображення мови та стилів написання залежно від країни та мови;
¾ перегляд статистики та історії: Адміністратори можуть переглядати статистику прибутку певного закладу за певний період часу та визначення середнього терміну оренди, а клієнти можуть проглянути історію користування, наявні готелі та вільні кімнати маючи зручні засоби сортування та фільтрування інформації;
¾ оплата онлайн. Можливість здійснити платіж за оренду кімнати для тварини виключно онлайн використовуючи графічний інтерфейс та дані кредитної картки;
¾ наявність налаштувань власного кабінету. Можливість змінювати персональну інформацію;
¾ наявність доступу перегляду інформації про готелі та адреси, кімнати і таке інше;
¾ доступ до контролю кімнати тварини під час оренди. Можливість змінювати певні характеристики кімнати такі як: температуру, світло, вологість, графік харчування.
Мобільний додаток буде мати більшість функцій, які має веб-частина, але кілька додаткових, а саме: 
¾ зворотній зв’язок. Можливість надіслати повідомлення адмістраторам про певну проблему на пошту для подальшого опрацювання певним працівником;
¾ спілкування через камеру. Можливість спілкуватися із твариною використовуючи камеру та мікрофон;
¾ мобільний додаток також має створювати сповіщення, щодо подій, які мають термінове значення, такі як закінчення корму чи перевищення рівня шуму в приміщенні.



3.2 Рамки наступних випусків


Виділимо функції, які планується реалізувати у майбутньому:
¾ аналітичний інструмент, який аналізує дані про час і кількість прийому їжі твариною. Вона може надавати звіти власникам про регулярність харчування, спожиту кількість їжі;
¾ реалізація платного функціоналу для користувача такого як: перегляд рейтинг готелів, можливість залишити коментар;
¾ механізм реагування на стан тварини спираючись на відеоспостереження та шум.



4 БІЗНЕС-КОНТЕКСТ
4.3 Робоче середовище


Серверна частина буде побудована з використанням фреймворку Spring Boot, Stripe API, JUnit, Hibernate та програмуванням на мові Java. Дані програмної системи будуть зберігатися в базі даних та контролюватися системою управління базою даних MySQL. Для розробки серверної частини буде використовуватися IntelliJ IDEA Community Edition.
У веб-частині для створення користувацького інтерфейсу будуть використані JavaScript, HTML та CSS, а також фреймворк React для поліпшення роботи. Для розробки веб-частини частини буде використовуватися Visual Studio Code.
Для мобільної частини передбачено використання мови програмування Kotlin, також буде використовуватися інструмент для впровадження залежностей Hilt та інструмент для асинхронного програмування Coroutines. Для взаємодії із серверною частиною буде застосовна бібліотека Retrofit. Для розробки мобільної частини буде використовуватися Android Studio.
Інтернет речей (IoT) застосунок, буде розроблений з використанням мови програмування Java та Arduino IDE, щоб отримати велику гнучкість та надійність. Сенсори будуть температурні, вологості, відеокамера, звукові, світлові. Для комунікації з підключеними частинами програмної системи  буде використовуватися REST API.
Основні вимоги щодо доступности, надійности, продуктивності та цілісності виглядають наступним чином:
¾ система повинна бути доступною для користувачів з різних географічних регіонів, які можуть розташовуватися в різних часових поясах. Доступ до системи має бути можливим 24/7, оскільки користувачі можуть мати різний графік роботи та потребувати доступу в будь-який момент;
¾  має бути забезпечення резервних копій даних та можливість відновлення системи в разі аварійних ситуацій;
¾ можливість масштабування системи для підтримки зростаючої кількості користувачів та пристроїв;
¾  наявність засобів для автоматизації процесів та управління пристроями з використанням різних сценаріїв та правил;
¾ забезпечення конфіденційності та цілісності даних через засоби шифрування та контролю доступу.
